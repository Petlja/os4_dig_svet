Преузимање слике са интернета
=============================

Пошто је текст спреман, биће потребно да припремиш и одговарајуће слике!

Ако постоји могућност да сам нацрташ нешто користећи Бојанку, то ће бити најбоље решење! 

Нама, овог пута, за документ треба нека слика коју је већ насликао Паја Јовановић, па ћемо је потражити на интернету. 

Кликом на стрелицу (1) врати се до корака када си отпочео претрагу или поново покрени Гугл претраживач.

Испод поља за унос појмова које претражујеш налазе се дугмићи помоћу којих можеш да изабереш шта је то што тражиш. 
Кликни на *Слике* (2).

.. image:: ../../_images/pretraga_6.png
	:width: 800
	:align: center

Као резултат претраге појавиле су се слике повезане са Пајом Јовановићем. Кликни на било коју од њих и посети страницу на којој се 
налази.

.. image:: ../../_images/pretraga_7.png
	:width: 800
	:align: center
	
Ако желиш да сачуваш слику на свом рачунару како би је касније употребио, кликни десним тастером на њу и отвориће се дијалог 
као на слици испод.

.. infonote::

 Неки сајтови имају заштићен садржај, па није дозвољено преузимање слика, тј. немаш ову могућност!
 
.. image:: ../../_images/pretraga_8.png
	:width: 800
	:align: center
	
Најбоље ће бити да слику снимиш у фасцикли *Pictures* (слике). Пронађи ову фасциклу у левом делу прозора дијалога (1). 
Изабери име под којим желиш да сачуваш слику (2) и потврди кликом на *Save* (3). Слика је сачувана на истом месту где 
су и твоји остали дигитални цртежи.

Отвори нови Ворд документ и сачувај га као *Paja Jovanovic.docx*. Уметни слику у документ као што си то урадио и са 
сликом Карела када си учио како се то ради. 

.. image:: ../../_images/pretraga_9.png
	:width: 800
	:align: center
	
.. image:: ../../_images/pretraga_10.png
	:width: 800
	:align: center
	
Копирање слике са интернета
~~~~~~~~~~~~~~~~~~~~~~~~~~~

Постоји још један, краћи и једноставнији начин да уметнеш слику са интернета у свој документ – да је само ископираш.

Уради десни клик на слику коју желиш да копираш и изабери опцију *Copy* (1)

.. image:: ../../_images/pretraga_11.png
	:width: 800
	:align: center
	
Отвори документ у који желиш да је копираш, постави курсор на одабрано место и кликни *Paste* или притисни 
комбинацију **Ctrl + V** на тастатури. Слика је постављена у документ. Можеш да је уређујеш како желиш!

.. image:: ../../_images/pretraga_10.png
	:width: 800
	:align: center
	
Сада си упознат са свим техникама које су ти потребне за израду пројектног задатка. Изаберите тему, дефинишите 
критеријуме помоћу којих ћете проценити колико сте квалитетно урадили задатак, договорите се о временским роковима и 
отпочните истраживање… Срећно!

.. infonote::

 Идеја је да документ који направиш буде намењен твојим млађим другарима. Када правиш неки документ, води рачуна о томе ко треба да га прочита, која је циљна публика!

.. questionnote::

 Погледај како изгледају документа која су направили твоји другари. Шта би ти урадио другачије? Шта је добро у њиховим радовима? Шта би променио у свом документу, чиме би га допунио?
