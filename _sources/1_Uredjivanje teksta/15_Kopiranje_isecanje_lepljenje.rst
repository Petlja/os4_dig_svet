Копирање, исецање и лепљење текста
==================================

Замисли ситуацију: пишеш састав у свесци. Напишеш један пасус за који ти се чини да ће бити одличан увод. Пишеш даље. 
Правиш грешке, прецртаваш. Стижеш до закључка… и баш те две реченице из увода боље би пристајале у закључку! Шта ћеш да урадиш?

Једна могућност је да их прецрташ или ставиш у заграду и напишеш их у закључку (свакако ће бити видљиво да је премештен 
текст, можда и неуредно).

Друга могућност је да их оставиш у уводу и поново напишеш у закључку (што често и није баш најбоље решење).

На рачунару то може да се реши много боље. Без обзира на то да ли је у питању прво или друго решење, нема потребе 
да поново исписујеш/уносиш текст. На једноставан начин можеш да копираш и премешташ (без остављених трагова) делове 
текста.

За почетак, уради следећу вежбу! Ова лепа песма ће нам послужити као пример на ком ћемо ти објаснити како се то ради…

Копирање текста
~~~~~~~~~~~~~~~

Задатак је да унесеш песму Љубивоја Ршумовића „*Деца могу да полете*“ латиничким писмом. 

Приметићеш да у песми постоји део који се понавља – рефрен. Једна од предности дигиталног документа је што нема потребе  
да уносиш исти текст више пута. Напиши текст рефрена само једном, а затим га копирај испод друге строфе. Како се то ради?

Селектуј текст рефрена (1). Кликни на *Copy* у горњем левом углу прозора (2). 

.. image:: ../../_images/kopiranje_1.png
	:width: 800
	:align: center

Сада  је текст који си селектовао привремено сачуван у меморији рачунара.

Прати слику испод. Кликни (постави курсор) на место на ком желиш да се појави текст (3), а затим на сличицу изнад 
натписа *Paste* (4). 
	
.. image:: ../../_images/kopiranje_2.png
	:width: 800
	:align: center

.. questionnote::

 Шта се десило?

Када копираш текст, он остаје и на месту на ком се налазио и појављује се на месту које си одабрао (на које си поставио 
курсор).

Често ће ти много више значити копирање преко тастатуре. Ово ће бити случај када не радиш у Ворду, већ када копираш 
текстове и садржаје из неких других окружења. Овај поступак је врло сличан претходном. 
Састоји се такође из четири основна корака.

.. infonote::

 Копирање делова текста преко тастатуре:
 
 - Селектуј текст.
 
 - Притисни на тастатури комбинацију тастера **Ctrl + C**.
 
 - Постави курсор на место где желиш да копираш текст.
 
 - Притисни комбинацију **Ctrl + V**.

.. questionnote::

 Копирај делове песме на овај начин!

|

Премештање текста
~~~~~~~~~~~~~~~~~

Ако ти није потребан тај први, оригиналан текст, можеш накнадно да га избришеш и деловаће као да је само премештен. 

Наравно, за премештање постоји нешто другачија техника, коју ћемо, такође, ускоро објаснити.

Вежбе ради, подебљај делове текста и додај име писца, као што је урађено на слици испод.

.. image:: ../../_images/premestanje_1.png
	:width: 800
	:align: center

Хајде да име песника поставимо испод песме. Прати слику испод. Селектуј име песника. Кликни (овог пута) на дугменце са 
сликом маказа, *Cut* (исеци), (2).

.. image:: ../../_images/premestanje_2.png
	:width: 800
	:align: center

Име песника је нестало. Постави курсор (кликни) на место на које желиш да га преместиш и, као и у претходном случају, 
кликни на дугменце *Paste* (налепи) (4).

.. image:: ../../_images/premestanje_3.png
	:width: 800
	:align: center
	
Песмица сада изгледа овако:

.. image:: ../../_images/premestanje_4.png
	:width: 800
	:align: center

.. infonote::

 Када копираш (*Copy*) или исецаш (*Cut*) делове текста, они остају привремено сачувани у меморији и можеш да их 
 налепиш (*Paste*) више пута где желиш!

Увежбај премештање текста и преко тастатуре!

.. infonote::

 Премештање текста (преко тастатуре):

 - Селектуј текст.
 
 - Притисни на тастатури комбинацију тастера **Ctrl + X**.
 
 - Постави курсор на место где желиш да копираш текст.
 
 - Притисни комбинацију **Ctrl + V**.

Ево једног задатка који ти одлично може послужити за вежбу:

.. questionnote::

 Отвори нови документ. Унеси песму Душка Радовића која се налази на слици испод. Увежбај копирање и премештање тако 
 што нећеш више пута уносити делове текста који се понављају.

.. image:: ../../_images/deca_vole.png
	:width: 800
	:align: center

Документ сачувај као *Deca vole.docx*.