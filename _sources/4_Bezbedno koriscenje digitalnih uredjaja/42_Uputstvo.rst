Опис пројектног задатка
=======================

Пошто си сада већ искуснији у коришћењу дигиталних уређаја и упознат са правилима понашања на интернету, 
размисли на који начин би могао да помогнеш својим млађим другарима да избегну проблематичне ситуације.

.. questionnote::

 Направи документ који ће служити за промоцију  безбедног и одговорног коришћења интернета!

Изабери било коју тему из ове области. Договори се са другарима да обухватите што је могуће више нежељених ситуација и правила безбедног понашања и исправног реаговања.
Ево неких предлога:
- Друштвене мреже
- Време проведено за рачунаром
- Како се пишу поруке
- Нежељена пошта
- Безбедне лозинке
- Дигитално насиље
- Безбедност игара и апликација
- … 

.. questionnote::

 Због чега си изабрао баш ову тему? О чему ћеш да пишеш? Шта све треба да се нађе у твом документу?
 
Подсети се шта све треба да урадиш, које кораке треба да направиш:

.. questionnote::

 - Потражи на интернету информације везане за твоју тему! Издвој сајтове на којима си пронашао интересантне чланке. Забележи њихове адресе (линкове). 

 - Допуни документ сликама! Сигурни смо да ћеш пронаћи одговарајуће слике на интернету, али, потруди се да и сам направиш неку. Користећи Бојанку нацртај знак, лого или слику која би могла да упути на неко од важних правила безбедности. Твој лични труд ће се више цени од преузимања готових слика са интернета.

 - Размисли на који начин ћеш да распоредиш слике и текст у свом документу.

 - Унеси текст, додај слике, уреди документ. Води рачуна о публици којој је намењен!  

.. infonote::

 Не заборави на поштовање ауторских права! Ако си копирао нечије реченице, обавезно их стави под наводнике и напиши чије су. На дну документа обавезно наведи изворе које си користио!
 
**Припреми презентацију свог документа. Организујте догађај за ученике млађих разреда и, заједно са другарима, презентуј им резултате свог рада!**

